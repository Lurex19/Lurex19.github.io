<HTML>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<h2 id="c97_20"> 20-й день Псалом 97.</h2>
	<p>1.Коли воцариться
		Господь, радітиме земля, будуть щасливі
		безліч островів.<BR>2.Але тепер це хмари
		і тьма навколо Нього, справедливість і
		належний лад-<BR> основа престолу його.<BR>3.
		Вогонь перед Ним іде і горить довкіл
		Його ворогів.<BR>4. Освітлять Його блискавиці
		світ людей, земля узріє, і почнуться
		перейми.<BR>5 Коли гори розтануть як віск
		перед Богом, перед Господом всієї
		землі.<BR>6 Тоді сповістять небеса про
		справедливість Його, й побачать Усі
		народи славу Його.<BR>7.Засоромляться всі
		ідолопоклонники, що поклоняються богам,
		які заперечують,<BR> бо всі ці боги схиляться
		перед Ним<BR>8. Але почує Ціон і зрадіє,
		розвеселяться дочки Єгуди через суди
		Твої, Господи.<BR>9. Бо ти, Боже підносишся
		над усією землею і над усіма Богами.<BR>10
		Ті, що любите Бога, ненавидьте зло, Він
		береже душі відданих,<BR> визволяє їх від
		руки беззаконних.<BR>11 Світло посіяне
		для праведних, радість - для прямодушних.<BR>12
		Радуйтеся, праведники, Богові та віддайте
		Його шану святій пам'яті.</p>
	<h2 id="98"><BR>Псалом 98</h2>
	<p>1.Псалом. Співайте
		Богові нову пісню, бо Він учинив чудеса,
		лише його правиця​,<BR> що спасає, і Його
		свята рука помагали Йому.<BR>2. Об'явив
		Бог про спасіння Своє, розкрив Свою
		милосердну справедливість перед очима
		народів.<BR>3.Він згадав милість Свою і
		вірність дому Ізраїля, що спрямовує, <BR>й
		побачили всі кінці землі спасіння нашого
		Бога.<BR>4. Тож воздайте Богові шану​,
		всі, що живете на землі, дайте голос
		почуттям, радійте і співайте.<BR>5 Співайте
		Господеві з арфою, з арфою і гучною
		піснею.<BR>6. Трубами і звуками шофара
		віддайте славу перед царем- Богом!<BR>7.
		Загуркоче море і все, що в ньому, світ
		людей і Його мешканці​.<BR>8. Заплещуть
		руками ріки, разом із горами заспівають.<BR>9.
		Перед Господом, коли Він прийде судити
		землю за законом: Він установить порядок<BR>
		справедливістю у світі людей і чесністю
		- серед народів.</p>
	<h2 id="99">Псалом 99</h2>
	<p>1. Господь воцарився,
		затремтіли народи. Він явив Себе на
		крувим, земля відступає.<BR>2. Господь
		великий у Ціоні- підноситься над усіма
		народами.<BR>3.Віддадуть шану Імені Твоєму
		великому, страшному і святому.<BR>4
		Непереможна потуга Царя любить закон
		і порядок. Ти встановив прямоту,<BR> ти
		визначив законослухняність і праведність
		як обов'язок Яакова.<BR>5.Піднесіть Бога,
		Господа нашого, і схилиться біля підніжжя
		Його, святий Він.<BR>6 Моше й Агарон серед
		Його когенів, і Шмуель поміж тих, хто
		проголошує Ім'я Його, призиває Бога, і
		Він чує їх.<BR>7. Він розмовляв з ними з
		хмарного стовпа, вони зберігали Його
		свідчення, і Він давав їм наказ.<BR>8. О,
		Боже, наш Господи, Ти чув їх; Ти був Богом,
		що прощає задля них, і Ти судиш їх за
		їхні власні помилки.<BR>9.Вихваляйте Бога,
		Господа нашого, і поклоніться перед
		Його святою горою, бо святий Бог, Господь
		наш.</p>
	<h2 id="100">Псалом 100.</h2>
	<p>1.Псалом вдячності.
		Віддайте шану Господеві, всі, що живете
		на землі.<BR>2.Служіть Богові у радості,
		предстаньте перед Ним у захваті.<BR>3.Знайте,
		що Бог- Господь, Він зробив нас, а ми
		-Його народ і вівці Його пасовиська.<BR>4.
		Увійдіть у ворота Його із вдячністю і
		в Його двори, прославляючи діяння Його,<BR>
		дякуйте Йому і благословляйте.<BR>5.Бо
		Бог гарний, вічна милість Його і вірність
		Його, що спрямовує з покоління в покоління.</p>
	<h2 id="c101">Псалом 101</h2>
	<p>1.Давида псалом. Співатиму
		про милість і справедливість; до Тебе,
		Господи, звертаю пісню.<BR>2.На дорогу
		моральної цілісності скерую розум; тоді
		Ти прийдеш до мене <BR>з чистим серцем
		ходитиму в домі моєму.<BR>3.Не поставлю
		перед очима нічого негідного, ненавиджу
		чинити нечесно, нехай це не прилипне до
		мене.<BR>4.Дух, що любить криводушність,
		нехай відійде від мене, і не пізнаю
		лиходія,<BR>5.Того, хто потай мене обновляє,
		вчиню німим, зрозумілого і ненаситного
		не стану терпіти.<BR>6.Мої очі на вірних
		землі, щоб могли жити зі мною; хто йде
		дорогою цілісності​ мені служитиме.<BR>7.І
		не стане моїм домочадцем ошуканець, не
		залишу перед очима неправдомовця.<BR>8.Проголошу
		німоту всім беззаконним землі, коли
		зійде зоря віків,<BR> щоб забрати з Божого
		граду всіх, що зловживають силою.</p>
	<h2 id="c102">Псалом 102</h2>
	<p>1.Молитви бідняка, коли
		відчуває, що ослаб і хоче вилити думки
		перед Богом.<BR>2. Господи, молитву почуй,
		і постане перед Тобою мій поклик .<BR>3.
		Не ховай від мене обличчя, коли я у біді,
		прихили до мене вухо; у день, коли Тебе
		призову, відповідай хутко.<BR>4.Бо як дим
		розтанули мої дні, й горять кості, немов
		піч.<BR>5.У сум'ятті серце, висохло, мов
		трава, бо забув про те, щоб їсти свій
		хліб.<BR>6.Від зітхання кості мої пронизали
		мені плоть.<BR>7.Я став схожий на птаха
		пустині, на сову пустирів.<BR>8.Я був
		розбитий і залишався сам ,мов птах на
		покрівлі дому.<BR>9.Вороги глумяться з
		мене повсякчас, користають з пишноти,
		яку позичили в мене, і змовляються проти
		мене.<BR>10. Бо їв я прах, як хліб, і пив зі
		сльозами.<BR>11.Через відплату і гнів Твій,
		бо Ти підніс мене, кинувши додолу.<BR>12.Дні
		мої скидаються на довгу тінь, в'яну я,
		мов трава.<BR>13. Але Ти, вічний Боже,
		возсідаєш на престолі над усім, у кожному
		поколінні пам'ять про Тебе.<BR>14.
		Одного дня Ти підведешся і пожалієш
		Ціон, коли настане час благовоління,
		призначена порас.<BR>15.Коли слуги Твої
		знайдуть радість у Його камінні і блага
		серед Його пороху.<BR>16.Тож убояться
		народи імені Бога, і всі царі землі
		-слави Його.<BR>17.Бо одного дня Господь
		відбудує Ціон, виднітиму у славі Своїй.<BR>18
		Обернеться Він до молитви самостійного
		і не погордує молитвою його.<BR>19. Хай
		залишиться це для майбутнього покоління,
		і знову створений народ <BR>сповістить
		славу діянням Бога.<BR>20.Бо він дивиться
		пильно з криївки нагорі, подивиться на
		землю з небес,<BR>21.Щоб почути крик в'язня,
		визволити тих, що конають.<BR>22.Щоб сказати
		про ім'я Бога в Ціоні й прославити Його
		діяння в Єрушалаїмі.<BR>23.Коли зберуться
		разом і царства Богові служити.<BR>24.Тому
		на шляху туди Він ослабив силу мою,
		скоротив мої дні.<BR>25 І тоді я сказав:
		Боже мій, не забирай мене серед днів, бо
		роки Твої в усіх поколіннях.<BR>26.Раніше
		Ти заснував основи землі ​й небеса-
		діло Твоїх рук.<BR>27 Вони можуть зникнути,
		а Ти пробуватимеш, навіть коли
		зістаріються<BR>як одежа. Ти їх зміниш,
		як одежу, і вони зміняться з часом.<BR>28
		Але ти завжди той самий, нескінченній
		літа Твої.<BR>29.Діти Твоїх слуг здобудуть
		вічний мир, і сім'я їхнє утвердиться
		перед Тобою.</p>
	<h2 id="c103">Псалом 103</h2>
	<p>1.Від Давида. Благослови Господа, моя душе, і
		все нутро моє - Його святе Ім'я.<BR>2.Благослови
		Бога, моя душе, і не забудь усього, що
		Він зробив для твого дозрівання.<BR>3.Хто
		прощає всяке лукавство і лікує всі
		хвороби,<BR>4. Хто визволяє життя від
		загибелі, коронує любов'ю і милосердям.<BR>5.Хто
		насичує благом твій узір, поки не
		оновиться твоя молодість, немов<BR>орел.<BR>6.
		Господь встановлює справедливість і
		правосуддя для всіх пригноблених.<BR>7.
		Він сповістив Моше Свої шляхи і діяння
		Свої -синам Ізраїля,<BR>8. Що Господь повний
		співчуття до творіння і готовий бути
		милосердним, терплячим і добрим,<BR>9. Що
		не вічно буде він гніватися, не завжди
		буде сердитися.<BR>10.Чинив Він із нами не
		за нашими гріхами, не давав їхнім
		наслідкам вирости згідно з прогрішеннями
		нашими.<BR>11.Адже як підноситься небо над
		землею, таке ж велике милосердя Бога До
		тих, що бояться Його.<BR>12 Як далеко схід від
		заходу, так далеко відводив Він від нас
		злочини наші .
		<BR>13.Як батько співчуває
		дітям своїм, так Господь співчуває тим,
		що бояться Його.<BR> 14 Бо знає нашу природу,
		не забуває, що ми були прахом.<BR>15 Дні
		людини на землі - як трава, немов квітка
		в полі розцвітає.<BR>16.Повіє вітер, і немає
		її, і місця де вона була, ніхто не
		знає.<BR>17.Але милість Бога від віку і до
		віку до тих, хто бояться Його, <BR>і
		милосердна влада Його до синів
		синів,<BR>18.Тим, що бережуть союз із Ним
		і пам'ятають накази Його, щоб їх
		виконувати.<BR>19. Господь встановив
		престол у небесах, але влада Його понад
		всім.<BR>20. Благословіть Бога, посланці
		Його, наділені силою, щоб сповнити слово
		Його, ви, що слухаєте Його голос.<BR>21.
		Благословіть Бога, всі духи Його, слуги,
		що сповнюєте волю Його.<BR>22. Благословіть
		Бога, всі творіння Його, скрізь, де
		проявляється Його влада. Благослови
		Бога, моя душа!
	</p>



</HTML>