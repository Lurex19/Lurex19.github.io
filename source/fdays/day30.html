<HTML>
<meta charset="UTF-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1.0">
<h2 id="C145_30">30-й день Псалом 145</h2>
<p>1.Хвала Давида. Вознесу
	Тебе, Боже мій, Царю, і благословлю Твоє
	Ім'я на всі майбутні часи.<BR>2.Щодня
	благословлятиму Тебе і проголошуватиму
	Твоє Ім'я, сповіщаючи <BR>про Твої великі
	діяння, доки не настане майбутнє.<BR>3.Великий
	Бог і вельми прославлений могутніми
	діяннями, проте незбагненна Його
	велич.<BR>4.Покоління за поколіннями
	прославлятимуть діяння Твої, сповіщатимуть
	про велич Твою.<BR>5.Але я висловлю у
	розмислах красу слави Твоєї величі й
	слова Твоїх чудес.<BR>6.І вони розповідатимуть
	про непереможність Твоїх страшних
	діянь,<BR> а я розкажу про повсюдну велич
	Твоїх великих діл.<BR>7.Вони також можуть
	сказати про повноту Твого блага і радісно
	звеличити Твою щедрість.<BR>8.Бог милостивий
	і сповнений співчуття, не поспішає
	гніватися, великий у милосерді.<BR>9.Бог
	милостивий до всіх і милосердий до всіх
	Своїх творінь.<BR>10.Усі Творіння мають
	віддати Тобі шану,й усі віддані Тобі з
	любов'ю благословлятимуть
	Тебе.<BR>11.Говоритимуть про шану, якої
	заслуговує Твоє царство і сповіщатимуть
	Твою силу.<BR>12.Сповіщатимуть синам
	людським потугу діянь Твоїх, славу й
	красу царства Його.<BR>13.Твоє царство -
	царство на всі часи, і Ти правиш в усіх
	поколіннях.<BR>14.Підтримує Господь усіх.
	що падають, і підіймає усіх зігнутих.<BR>15.Усі
	погляди з очікуванням звернуті до Тебе,
	а Ти даєш їм поживу вчасно.<BR>16.Відкриваєш
	Ти Свою руку і насичуєш бажання всіх
	живих.<BR>17. Господь справедливий на всіх
	Своїх шляхах і сповнений добродійства
	<BR>в усьому, що чинить.<BR>
	18.Близький Бог до всіх,
	хто Його кличе - хто воістину Його
	кличе.<BR>19.Він сповнить бажання тих, що
	бояться Його, почує їхній поклик і дасть
	їм спасіння.<BR>20.Бог охороняє всіх, хто
	любить Його, а всі беззаконні щезнуть.<BR>21.
	Нехай мої вуста хвалять могутні діяння
	Бога, щоб усяка плоть<BR> могла благословляти
	Його святе Ім'я до приходу нескінченного
	майбутнього.
</p>
<h2 id="C146">Псалом 146</h2>
<p>1.Галелуйя! Проголоси
	Бога, прославивши діяння Його, душе
	моя!<BR>2.Проголошу славу Богові згідно
	з Його могутніми ділами, доки я живий;<BR>
	співатиму Богові, доки існую.<BR>3.Не
	покладайся на знатних людей і на сина
	людського, від якого немає допомоги.<BR>4.Вийде
	дух його, і повернеться він у землю.
	Цього дня зруйнуються його заміри.
	<BR>5.Уперед іде той, кому допомагає Бог
	Яакова, хто надіється на Господа
	Бога,<BR>6.Той,що утворює небо і землю,
	море і все у ньому, вічно підтримує
	віру.<BR>7.Він вершить справедливість
	щодо позбавлених прав, дає голодним
	хліб,<BR>Господь, що визволяє
	полонених.<BR>8.Господь дає бачити сліпим,
	підводить зігнутих, Господь любить
	праведних.<BR>9.Господь захищає приходнів,
	сироту і вдову, щоб жили і кладе край<BR>
	дорозі беззаконних і брехливих.<BR>10.Господь
	правитиме вічно, Він твій Бог, Ціоне, в
	усіх поколіннях. Галелуйя!
</p>
<h2 id="C147">Псалом 147</h2>
<p>1.Галелуйя! Бо добре
	співати Богові, приємно прославляти
	Його могутні діяння.<BR>2.Будівничий
	Єрушалаїма, Господь, Він збирає разом
	вигнанців Ізраїля.<BR>3.Він - Цілитель
	сердець, перев'яже їхні рани.<BR>4.Він, хто
	встановлює число зірок, називає їх усі
	на ім'я.<BR>5.Великий Господь наш, і велика
	Його міць, годі обчислити Його
	мудрість.<BR>6.Господь дасть смиренним
	існувати, Він зігне до землі
	беззаконних.<BR>7.Заспівайте Богові пісню
	вдячності, оспівуйте Бога на арфі.<BR>8.Він
	покриває небо хмарами, готує дощ для
	землі, змушує гори ростити траву.<BR> 9.Він
	дає тваринам їхню поживу І вороненятам,
	що закричать.<BR>10.Не сили коня Він бажає
	і не ноги людини Йому потрібні,<BR>11.Господь
	хоче тих, хто боїться Його, чекає Його
	милості.<BR>12.Прослав Бога, Єрушалаїме,
	прослав, Ціоне потугу Його великих
	діл.<BR>13.Як укріпив Він засуви твоїх
	воріт, так благословив дітей довкола
	тебе.<BR>14. Він установлює твої межі для
	світу й насичує тебе плодючістю
	пшениці.<BR>15.Посилає накази землі, й
	прудко слово Його біжить.<BR>16.Сипле сніг,
	схожий на клапті вовни, розсіює сніжинки,
	мов попіл,<BR>17.Кидає шматками Свій лід
	- хто встоять перед морозом Його?<BR>18.Посилає
	слово Своє і змішує їх, змушує віяти
	вітер, і падають як вода.<BR>19.Сповіщає
	слово Своє Яакову, Свої накази і закони
	— Ізраїлеві.<BR>20.Він не чинив так ні з
	жодним народом, і не знають вони Його
	законів зовсім. Галелуйя!</p>
<h2 id="C148">Псалом 148</h2>
<p>1.Галилуйя.Сповістіть
	хвалу могутнім діянням Господа з небес,
	сповістіть у висотах.<BR>2.Сповістіть це,
	всі Його посланці, сповістіть, усі Його
	духи.<BR>3.Сповістіть це, сонце і місяцю,
	сповістіть це, всі зорі світу.<BR>4.Сповістіть
	це, небеса небес і води під небесами.<BR>5.Вони
	сповістять ім'я Господа у Його могутніх
	діяннях, які Він повелів, і вони
	постали.<BR>6.Бо Він установив їх назавжди,
	на всі часи, дав їм наказ, який не
	промине.<BR>7.Сповістіть із землі славу
	великим діянням Господа, риби й
	потоки.<BR>8.Вогонь і град, сніг, пара й
	шторм, сповнюючи слово Його.<BR>9.Гори й
	усі пагорби, плодове дерево і кедри,<BR>10.Звірі
	й уся худоба, гади, що повзають і
	крилаті.<BR>11.Царі землі й усі народи,
	князі й усі судді землі.<BR>12.Юнаки й
	дівчата, старці й хлопчики,-<BR>13.Вони
	сповістять ім'я Господа, прославляючи
	Його могутні діла;<BR> лише Його Ім'я
	піднесене, Його велич понад землею й
	небеса.<BR>14.Проте Він підніс ріг для
	Свого народу, прославляючи могутні
	діяння <BR>усіх відданих Йому у любові, бо
	сини Ізраїля, Його народ, споконвічно
	близькі Йому. Галелуйя!.</p>
<h2 id="C149">Псалом 149</h2>
<p>1.Галелуйя! Співайте
	Господеві нову пісню, славте Його могутні
	діла у зібранні<BR> відданих Йому, у
	любові.<BR>2.Коли возрадується Ізраїль у
	Ньому, котрий довів, що Він Творець,<BR> коли
	радітимуть сини Ціону своєму Цареві,<BR>3.Коли
	проголосять Його Ім'я, прославляючи
	танцем діяння Його, коли <BR>заспівають
	Йому з тимпаном та арфою,<BR>4.Бо знову
	радітиме Господь народові Своєму,
	прикрасить смиренних спасінням.<BR>5.Благочестиві,
	віддані Йому, з ложа свого у шані й
	радості підведуться.<BR>6.Возвеличення
	Бога в їхніх устах, і двосічний меч у
	їхній руці.<BR>7.Навіть якщо народи спіткає
	розплата, буде покарано нації.<BR>8.Їхні
	царі мають бути закуті в кайдани, а
	найповажніші з них (зв'язані) залізними
	лінгвами.<BR>9.Суд прадавній над ними
	звершиться, це честь для всіх відданих
	Йому у любові. Галелуйя!</p>
<h2 id="C150">Псалом 150</h2>
<p>1.Галелуйа!
	Вихваляй Бога, прославивши діяння Його
	у Святилищі Його,<BR> вихваляй Його у твердині
	Його непохитної влади.<BR>2.Прославимо
	Його за діяння Його, прославмо за повноту
	величі Його.<BR>3.Славте Його
	звуком шофара, Славте Його невелем і
	кінором.<BR>4. Славте Його
	тимпаном і танцем, славте на струнах і
	флейті.<BR>5. Славте Його
	гучними цимбалами, славте інструментами,
	що пробуджують.<BR>6.Усяке дихання життя,
	прослабляй Бога, вихваляючи діяння
	Його. Галелуйа!</p>

</HTML>