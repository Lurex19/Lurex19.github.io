<HTML>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
<h2 id="C135_28">28-й день Псалом 135</h2>
<p>1.Галелуйа! Проголосіть
славу імені Господа, прославивши Його
великі діяння,<BR>славте Його, слуги
Господа,<BR>2.Хто стоїть у домі, Бога, у
дворах Господа нашого.<BR>3.Галилуя! Бо
благий Бог, співайте про ім'я Його, який
Він приємний.<BR>4.Бо обрав Бог Собі Яакова,
Ізраїль - Його володіння.<BR>5.Бо збагнув
я, який великий Бог, наш Владика більший
за всіх богів.<BR>6.Усе, чого побажав
Господь, він учинив - на небі й на землі,<BR>
у морях та глибинах.<BR>7.Підіймає Він
хмари з країв землі, вдаряє блискавицями
заради дощу,<BR> коли наганяє вітер зі Своїх
скарбниць.<BR>8.Побив Він первістків
Єгипту - від людини і до тварини.<BR>9.Коли
Він послав тобі знаки, звершив те, що не
викликає сумнівів, для<BR>Єгипту, фараона
й усіх його слуг .<BR>10 Він розбив численні
народи та вбив багатьох царів.<BR>11.Заради
Сихону, царя емореїв, та Ога, царя Башану,
та всіх царств Кнаану,<BR>12.І потім віддав
їхні землі у насліддя, у насліддя
Ізраїлеві, народу Своєму.<BR>13.Господи,
Ім'я Твоє вічне, Господи, пам'ять про
тебе в усіх поколіннях.<BR>14.Бо одного
дня Бог судитиме Свій народ, пожаліє
про Свою раду і про слуг <BR>Своїх.<BR>15.Ідоли
народів -срібло й золото, зроблені руками
людини,<BR>16.Мають вони рот, але не говорять,
мають очі, але не бачать,<BR>17.Мають вуха,
але не чують, немає дихання в них у
роті.<BR>18.Такими стануть і ті, хто їх
виготовив, і всякий, хто на них
покладається.<BR>19.Доме Ізраїля, благослови
Господа, доме Агарона, благослови
Господа!<BR>20.Доме Леві, благослови
Господа, богобоязливі, благословіть
Господа.<BR>21. Благословен Господь із
Ціону, що живе в Єрушалаїмі, Галелуйя!</p>
<h2 id="C136">Псалом 136</h2>
<p>1.Віддайте Богові шану
- бо Він благий, бо вічна милість
Його.<BR>2.Віддайте шану Богові богів - бо
вічна милість Його.<BR>3.Віддайте шану
Володарю володарів - бо вічна милістю
Його.<BR>4.Одному, що чинить великі чудеса
- бо вічна милість Його.<BR>5.Хто сотворив
із розумінням небеса - бо вічна милість
Його,<BR>6.Хто простер над водами землю -
бо вічна милість Його.<BR>7.Хто сотворив
світила великі - бо вічна милість
Його.<BR>8.Сонце, щоб правити вдень - бо
вічна милість Його.<BR>9.І місяць, і зорі,
щоб правити вночі - бо вічна милість
Його.<BR>10.Хто побив Єгипет їхніми
первістками - бо вічна милість Його.<BR>11.І
вивів Ізраїля з-посеред них - бо вічна
милість Його.<BR>12.Рукою міцною, долоню
простягнув - бо вічна милість Його.<BR>13.Хто
розсік Тростинне моря на частини - бо
вічна милість Його .<BR>14.І провів серед
нього Ізраїль - бо вічна милість
Його.<BR>15.Фараона і військо Його кинув
у Тростинне море - бо вічна милість
Його.<BR>16.Хто вів народ Свій у пустелі -
бо вічна милість Його.<BR>17.Хто побив
великих царів - бо вічна милість
Його.<BR>18.Знищив могутніх царів - бо вічна
милість Його.<BR>19.Сихона, царя еморіїв
- бо вічна милість Його.<BR>20.І Ога, царя
Башана - бо вічна милість Його.<BR>21.І дав
їхні землі у спадщину - бо вічна милість
Його.<BR>22.Спадщина Ізраїля, Своєму рабу
- бо вічна милість Його.<BR>23.Хто згадав
нас у приниженні - бо вічна милість
Його.<BR>24.Від ворогів нас визволив - бо
вічна милість Його.<BR>25.Хто дає хліб
усякій плоті - бо вічна милість
Його.<BR>26.Шана Богові небес - бо вічна
милість Його.</p>
<h2 id="C137">Псалом 137</h2>
<p>1.На ріках вавилонських
там сиділи ми і плакали, згадуючи Ціон.<BR>
2.На вербах, поміж них,
ми почепили наші арфи.<BR>3.Бо там ті, що
поневолили нас, вимагали пісень від
нас​ веселощів -ті,<BR> що розбили нас :
співайте нам пісні Ціону!<BR>4.Невже пісню
Господа станемо співати на чужині?<BR>5.Якщо
забуду тебе,Єрушалаїме, нехай забуде
мене десниця моя.<BR>6.Нехай прилипне до
гортані язик, якщо не згадаю тебе, якщо
не вчиню<BR> Єрушалаїм вершиною моєї
радості.<BR>7.Пригадай, Господи, день
Єрушалаїму синам Едому,<BR> коли говорили
вони: спустошіть, зруйнуйте його до
основи!<BR>8.Дочко Вавилонська, це ти будеш
зруйнована!<BR> Вперед іде той, хто відплатить
тобі за те, що вчинила єси нам.<BR>9.Уперед
іде той, хто розіб'є об скелю потомство
твоє.</p>
<h2 id="C138">Псалом 138</h2>
<p>1.Від Давида. Визнаю Господа всім своїм серцем,
перед Богами Тебе оспіваю.<BR>2.Схиляюся
перед обителлю потуги Святилища Твого
й сповіщу Твоє Ім'я<BR> за милість Твою і за
істину, бо Ти поширив свою обіцянку за
межі Імені Твого.<BR>3.Ти відповів мені у
день, коли я Тебе кликав, і підбадьорив
мене, <BR>і в душі я відчув непереможність.<BR>4.Господи,
всі царі на землі віддадуть Тобі колись
шану, почувши одкровення Твоїх уст.<BR>5.Й
оспівають на шляхах Господа, бо велика
буде Його слава.<BR>6.Хоча Бог перебуває
у висотах, він бачить принижених, а
зарозумілих “поверне до тями “
здалеку.<BR>7.Хоча йду я поміж бід та
упадку, ти зберігаєш моє життя, лівою
рукою відводиш гнів моїх ворогів, а
правою рукою даєш мені нове життя.<BR>8.
Господи, сповісти мою долю. Господи,
вічна милість Твоя, не покидай творінь
Твоєї руки.</p>
<h2 id="C139">Псалом 139</h2>
<p>1.Дарувальнику
перемоги. Псалом Давида. Господи, ти
дослідив мене, тому Ти мене знаєш.<BR>2.Ти
знаєш, як я сиджу і встаю, знаєш, що
подумаю, навіть здалеку.<BR>3.Перед Тобою
мої взаємини з людьми і почуття мої, Ти
передбачив усі мої шляхи.<BR> 4.Бо немає ще
слова на моєму язиці, а Ти, Боже, знаєш
все і зараз.<BR>5.Ти обмежив мене між
минулим і майбутнім, поклав на мене Свою
руку.<BR>6.Це знання дивовижне для мене і
надто піднесене, тож я на нього не
здатен.<BR>7.Куди піду під духа Твого? І
хіба від присутності Твоєї ухилюся.<BR>8.Якби
на Небо зійшов я, Ти- там, і якби в глибинах
розмістив ложе своє - Ти там.<BR>9.Якби я
підняв крила світанку, пробував у
віддалених частинах заходу,-<BR>10.Навіть
там Твоя ліва рука вестиме мене, а права-
стримувати мене.<BR>11.Тільки скажу: тьма
зрушить мене -стане ніч світом навколо
мене.<BR>12.Навіть морок ніщо перед Тобою,
ніч сяє, мов день, бо тьма- як світло.<BR>13.Бо
зробив Ти мої повіддя Своїмі, коли сховав
мене у материнській утробі.<BR>14.Визнаю
Тебе, бо страшно й дивовижно породжено
мене. Дивні діла Твої, <BR>добре усвідомлює
це моя душа.<BR>15.Суть моя не була утаєна
від Тебе, коли був таємно створений я,<BR>
створений у нижніх частинах землі.<BR>16.Твої
очі бачили мою суть ще несформованою,
все вже записане у Твоїй книзі, <BR>й наперед
визначені були дні, й один з них призначений
для цього.<BR>17.Які коштовні для мене Твої
думки, Господи, який великий навіть
їхній початок.<BR>18.Перераховуватиму їх,
і примножаться більше від піску,
пробудився я - і вже з Тобою.<BR>19.Якщо
розіб'єш беззаконних, Господи, і
віддаляться від мене кровопивці.<BR>20.Хто
вимовив Твоє Ім'я для клятви даремної,
щоб приєднати Тебе до змови<BR> облудної -
вони Твої вороги.<BR>21.Лише Твоїх
ненависників Я ненавидів, Господи, і
боровся з тими, що повстають проти
Тебе.<BR>22.Ненавиджу їх глибокою ненавистю,
так стають вони моїми ворогами.<BR>23.Досліди
мене, Боже, і пізнай моє серце, випробуй
мене і дізнайся мої думки.<BR>24.Подивися,
чи є в мене шляхи, від яких маю відмовитися,
і веди мене шляхом вічності.</p>

</HTML>