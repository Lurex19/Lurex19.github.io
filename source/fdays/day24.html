<HTML>
<meta charset="UTF-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1.0">
<h2 id="C113">24-й день Псалом 113.</h2>
<p>1.Галелуя! Славте
	Його, проголошуючи Його діяння, слуги
	Бога, славте, <BR>проголошуючи Його діяння,
	Ім'я Бога.<BR>2.Нехай буде благословенне
	Ім'я Бога віднині й повік.<BR>3.Від сходу
	і до заходу прославлять Його діяннями
	ім'я Бога.<BR>4.Піднесений Бог над усіма
	народами, слава Його понад небесами.<BR>5.Хто
	подібний до Бога, Господа нашого, чий
	престол у височині?<BR>6.Дивитися вниз,
	щоб побачити небо і землю.<BR>7.Підносить
	Він із пороху вбогого, підіймає зі сміття
	нещасного,<BR>8.Щоб посадити їх поруч із
	князями, князями свого народу.<BR>9.Дає
	неплідній, що сидить у домі, стати
	радісною матір'ю. Галилуя!</p>
<h2 id="C114">Псалом 114.</h2>
<p>1.Коли Ізраїль виходив
	із Єгипту, дім Яакова - із народу з чужою
	мовою.<BR>2.Став Єгуда Його святилищем,
	- землею влади Його.<BR>3.Море
	побачило й побігло, Йордан повернувся
	назад.<BR>4.Гори поскакали, як барани,
	пагорби - як ягнята.<BR>5.Чому море побігло,
	Йордан повернувся назад,<BR>6.Гори
	поскакали, як барани, пагорби - як
	ягнята?<BR>7.Тремти земле, перед Господом,
	перед Богом Яакова,<BR>8.Який обертає
	скелю на водойму, кремінь - на джерела
	води.</p>
<h2 id="C115">Псалом 115</h2>
<p>1. Не нам, Господи, не
	нам, а імені Твоєму воздам честь за
	милість і правду Твою.<BR>2.Чому говорять
	народи: Де ж тепер ваш Бог?<BR>3. А Господь
	наш - на небесах, робить усе, що захоче.<BR>4.
	Їхні ідоли зі срібла й золота - робота
	людських рук.<BR>5.Є у них рот, та не
	говорять, є очі, але не бачать.<BR>6. Є у
	них вуха, та не чують, є ніс, але не
	нюхають.<BR>7.Є руки, але не торкають ними,
	є ноги, але не ходять, є горло, але звуку
	не видає.<BR> 8.Як вони, будуть і ті, що роблять
	їх і на них покладаються.<BR>9.Ізраїлю,
	покладайся на Бога: Він - твоя поміч і
	щит.<BR>10.Доме Агарона покладайся на Бога:
	Він - твоя поміч і щит.<BR>11.Богобоязливі,
	покладайтеся на Бога: Він - ваша поміч і
	щит.<BR>12. Господи, що пам'ятав про нас,
	благослови, благослови дім Ізраїля,
	благослови дім Агарона.<BR>13. Благослови
	тих, що бояться Бога, малих і великих.<BR>14.
	Боже, додай їм, і синам їхнім.<BR>15.
	Благословенні ви Богові, будівничому
	неба і землі.<BR>16. Небеса - небеса Богові,
	а землю дав людям.<BR>17. Не мертві
	прославляють могутність Бога, не ті, що
	западають у мовчання,<BR>18.А ми будемо
	благословляти могутнього Бога віднині
	й завжди. Галелуя!</p>
<h2 id="C116">Псалом 116</h2>
<p>1.Полюбив Я голос моїх
	молінь, бо Бог їх почує.<BR>2.Адже й раніше
	Він прихиляв своє вухо до мене, покличу
	його у мої<BR>доленосні дні.<BR>3.Коли
	пригнітили муки смертні і тіснота могили
	спіткала мене,<BR> зустрівся я з бідою та
	печаллю,<BR>4.Призвав Ім'я Боже: благаю
	Тебе, Спаси душу мою.<BR>5.Тоді справедливий
	Бог готовий виявити мені милість, пожаліє
	Господь наш.<BR>6. Бог береже нетямущих,
	був я принижений, але Бог дарував мені
	нове життя. <BR>7. Повертайся знову і знову,
	моя душе, у місця, де ти відпочивала, бо
	Господь <BR>дав тобі процвітати.<BR>8.Та коли
	Ти врятував мою душу від смерті, око -
	від сліз і ногу - від спотикання,<BR>9.
	Ходитиму перед Богом по землях живих.
	<BR>10.Я мав таку міцну певність, що не
	сказав; я, що був у такій біді,<BR>11 Сказав
	це, тікаючи: помиляються всі.<BR>12 Чим
	Богові воздам, коли прийде до мене все
	розкішшя? <BR>13.Підніму часу спасіння і
	призову ім'я Бога. <BR>14.Я виконаю мої
	обітниці Богові у присутності всього
	народу.<BR>15.Коштовне в очах Бога навіть
	ослаблене життя, яке прийшло до відданих
	Йому.<BR>16.Якщо, Господи, я Твій слуга,- я
	слуга, син служниці Твоєї; Ти тепер
	розв'язав пута мої.<BR>17.Тобі принесу
	жертву вдячності і призову ім'я
	Господа.<BR>18.Я виконаю обітниці Богові​,
	нехай буде це у присутності всього
	народу.<BR>19.У дворах дому Божого серед
	Єрушалаїму. Галелуйя!
</p>
<h2 id="C117">Псалом 117</h2>
<p>1.Восхваліте великі
	діяння Бога, всі народи, проголосіть
	Його, всі племена землі.<BR>2.Бо милість
	Його могутня, вірність Бога все перевищить.
	Галелуя!</p>
<h2 id="C118">Псалом 118</h2>
<p>1.Віддайте дяку Богові,
	що Він добрий, Його милість усе
	перевершує.<BR>2.Скажи тепер, Ізраїлю, що
	милість Його вічна.<BR>3.Скажи тепер, доме
	Аарона, що милість Його вічна.<BR>4.Скажіть
	тепер ви, що боїтеся Бога, що милість
	Його вічна.<BR>5.Із тісноти призвав я Бога,
	Він відповів мені простором спасіння.<BR>6.Бог
	зі мною був, тому я не боявся - що може
	зробити мені людина?<BR>7.Бог зі мною, як
	мій помічник - і спокійно дивлюсь я на
	ненависників моїх.<BR>8.Краще дивитися
	на Бога, ніж покладатися на людину.<BR>9.Краще
	дивитися на Бога, ніж покладатися на
	доброчинців.<BR>10.Усі народи оточили
	мене, з іменем Бога поглядаю на
	них.<BR>11.Оточили мене, зібралися довкола,
	з іменем Бога стою перед ними.<BR>12.Оточили
	мене, як бджоли, як вогонь від колючок,
	погасли,<BR> я дивлюся на них з іменем
	Бога.<BR>13.Штовхали мене знову і знову,
	щоб упав я, але Бог мені помагав.<BR>14. Бог
	- моя сила і пісня, Він був мені
	спасінням.<BR>15.Нехай голос радості та
	спасіння буде в шатрах праведних: десниця
	Господня хоробро воює,<BR>16.Десниця
	Господня піднята і хоробро воює.<BR>17.Не
	помру я, а житиму і оповім про діяння
	Бога.<BR>18.Тяжко Бог мені дорікав, але не
	дав мені вмерти.<BR>19.Відчини мені ворота
	праведності, ввійду у них і визнаю
	Бога.<BR>20.Це ворота Бога, праведники у
	них увійдуть.<BR>21.Визнаю Тебе, бо Ти
	відповів мені і став мені спасінням.<BR>22.Камінь,
	що відкинули будівничі, став наріжним
	каменем.<BR>23.Було це від Бога, це чудово
	у Його очах.<BR>24. Бог сотворив цей день,
	коли будемо радіти Йому.<BR>25 Благаємо
	Тебе, Господи, даруй нове життя. Благаємо
	тебе, Господи, дай нам процвітання.<BR>26.Нехай
	благословиться той​, хто входить іменем
	Бога, ми благословляємо тебе з дому
	Бога.<BR>27.Господь є Богом, коли дає нам
	світло. Тримай святкову жертву прив'язаною,<BR>
	поки не досягнеш рогів жертовника.<BR>28.Ти
	- мій Бог,Тебе славитиму, мій Боже, Тебе
	вихвалятиму.<BR>29. Прославте Бога, бо Він
	благий, бо Він нескінченно добрий.</p>


</HTML>