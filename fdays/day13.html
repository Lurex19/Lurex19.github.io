<HTML>
<meta charset="UTF-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1.0">
<h2 id="C69_13">13-й день Псалом 69.</h2>
<p>1.Тому, хто дарує
	перемогу. На трояндах - від Давида.<BR>2.Спаси
	мене, Боже, бо води дійшли до моєї
	душі.<BR>3.Занурююсь у темну глибину, ніде
	стати - захожу в глибокі води, і зносить
	мене круговерть.<BR>4.Виснажений своїм
	плачем, горло пересохло, виплакав усі
	очі, очікуючи Господа мого.<BR>5.Ненависників
	більше, ніж волосся на моїй голові,
	сильні вони, змушують мене <BR>заніміти,
	виступили несправедливо, як вороги,
	ніби маю повернути те​, чого не
	брав.<BR>6.Господи, Ти знав мої
	вагання, і мої переступи від Тебе не
	приховані.<BR>7. Нехай не розчаруються
	через мене ті, що очікують Тебе, мій
	Владико, Господи<BR>Цваоте, що показав
	Свою милість, установлюючи справедливість;<BR>хай
	не засоромляться через мене ті, що
	шукають Тебе, Боже Ізраїля.<BR>8.Бо задля
	Тебе я терпів зневагу, і лице моя ганьба
	покривали.<BR>9.Став я для братів моїх
	недостойним прав, чужим для синів моєї
	матері .<BR>10.Бо з'їдає мене ревність за
	дім Твій, і ганьба, якою ганьблять Тебе,
	покриває мене.<BR>11.Виплакав я в пості
	душу мою, і стало це докором для
	мене.<BR>12.Зробив із мішка одежу і став для них притчею
	<BR>13.Розсілися вони у воротях і горланять
	проти мене п'яні пісні.<BR>14.А я - молитва
	моя до Тебе, Господи, про мить баговоління,
	Господи, <BR>навіть коли судиш мене,
	залишаєшся у повноті Твоєї милості й
	любові, дай мені <BR>відповідь істиною
	Твого спасіння.<BR>15.Вирятуй мене з болота,
	щоб не потонув я, спаси від ненависників
	моїх,<BR>із безодні вод. <BR>16.Хай не захопить
	мене круговерть, не поглине темна
	глибина, і криниця <BR>не зімкне надо
	мною цямрин своїх.<BR>17.Дай мені відповідь,
	Господи, бо благо Твоє добре, повернися
	до мене<BR> з безконечного милосердя
	Свого.<BR>18.Не ховай Лице від Твого раба,
	бо мені тяжко, одразу дай мені
	відповідь.<BR>19.Наблизься до моєї душі й
	спаси, щоб звільнити від моїх ворогів.<BR>20.Ти
	знаєш, моя зневага - сором і ганьба, і
	все, що пригнічує мене,-<BR>через
	тебе.<BR>21.Ганьба зломила моє серце, і я
	ослаб, сподівався на співчуття, та не
	було<BR>нікого, хто втішив би мене.<BR>22.Налили
	жовчі в мою скромну їжу, оцтом тамували
	мою спрагу.<BR>23.Нехай стіл перед ними
	стане пасткою, зашморгом - достаток
	їхній.<BR>24.Поблякнуть очі їхні, щоб не
	бачили, і стегна їхні дрижатимуть.<BR>25.Пролий
	на них гнів Твій, нехай наздожене їх
	лютість Твоя.<BR>26.Нехай життя їхні
	спорожніють, і не буде мешканців у їхніх
	наметах.<BR>27.Бо переслідували вони того,
	кого Ти уразив, і розповідали оповіді
	про тих,кого поранив Ти.<BR>28.І
	додали гріхів до їхнього гріха, нехай
	не буде в них доступу до Твоєї
	милості.<BR>29.Буде стерто їх із книги
	життя і серед праведників не буде
	записано.<BR>30.А я - переслідуваний і
	хворий, даруй мені спасіння на
	висотах.<BR>31.Славитиму ім'я Господа, що
	розкриваться в його діяннях, піснею
	<BR>про потугу Його звеличаю ім'я Його з
	вдячністю.<BR>32.Це приємніше Господеві,
	ніж бик, що трясе рогами і показує ратиці.
	<BR>33.Побачать скромні, радітимуть ті,
	що шукають Бога, й оживуть їхні серця.<BR>34.Бо
	чує Бог беззахисних і не зневажає тих,
	кого прирік на полон.<BR>35.Прославлять
	могутність Його небо й земля, моря і все
	живе в них.<BR>36.Бо спасе Бог Ціон і
	відбудує міста Єгуди, повернуться туди
	й успадкують їх.<BR>37.Сім'я слуг Твоїх
	успадкує їх, і ті, що люблять Ім'я Твоє,
	поселяться там.
</p>
<h2 id="C70">Псалом 70. </h2>
<p>1.Тому, хто дарує перемогу.
	Від Давида як спомин.<BR>2.Боже, поспіши
	мене спасти, Господи, допоможи мені.<BR>3.
	Нехай посоромляться і будуть викриті
	ті, що шукають душу мою,<BR>
	перевернуться й зганьбляться ті, кому потрібне серце
	моє.<BR>4.Нехай відвернуться від сорому
	ті, хто й зараз би вигукнув: о, брате,
	брате! <BR>5.Нехай радіють і веселяться у
	Тобі всі , що шукають Тебе, і завжди
	кажуть:<BR>возвелич Бог тих, що люблять
	спасіння Твоє.<BR>6.А я вбогий і беззахисний,
	Боже, поспіши мені на поміч,<BR> Ти - моя
	допомога і Спаситель, Господи, не
	зволікай. </p>
<h2 id="C71"> Псалом 71</h2>
<p>1.У Тобі, Господи , знайшов
	я пристановище, нехай ніколи не буду
	посоромлений.<BR>2.У праведності Твоїй
	виручи мене й поможи втекти, прихили до
	мене вухо і мене спаси.<BR>3.Будь мені
	горою пристановища, до якої можу завжди
	прийти​ яка дала мені<BR> заповіді, що
	ведуть мене до спасіння, бо Ти моя гора
	і кріпость.<BR>4.Господи, дай мені втекти
	від потуги беззаконних, від руки
	поневолювача<BR>і тих, що хочуть потьмарити
	моє щастя.<BR>5.Бо - моя надія, мій Господи,
	що подає милість, навіть проявляючи
	<BR>справедливість, Ти був моєю опорою
	від юності моєї.<BR>6.На Твою підтримку я
	покладався від народження, відділив Ти
	мене<BR> від материнської утроби, Тобі
	прослава моя завжди.<BR>7.Став я, мов дивина
	для багатьох, а Ти - джерелом моєї сили.<BR>8.І
	були мої вуста повні прослави Тебе, для
	мене кожен день - прослава Твоя.<BR>9.Не
	відсилай мене в старості, коли виснажаться
	сили мої, не полишай мене.<BR>10.Бо говорили
	про мене вороги, ті, що шукали душі моєї,
	змовлялися<BR>11.Сказати: Господь залишив
	його, переслідуйте його і беріть, бо
	нікому його <BR>рятувати.<BR>12.Господи, не
	віддаляйся від мене, Господи, поспіши
	мені на поміч.<BR>13.Нехай ті, що чинили
	перепони мені, зів'януть і щезнуть, ті
	що шукали серця<BR>мого, нехай укриються
	ганьбою.<BR>14.І я повсякчас сподіваюся і
	ще додам до прослави Твоїх могутніх
	діянь, що<BR> розкривають твою велич.<BR>15.Мої
	вуста розповідатимуть про Твою милостиву
	справедливість і про Твоє<BR>спасіння
	щодня, я ж бо не знаю, як їх порахувати.<BR>16.Навіть
	якби я оповідав про діяння Твоєї
	могутності, Господи, що пом'якшуєш<BR>правосуддя
	милосердям, я б згадав, Владико, тількиТвою
	милосердну<BR>справедливість.<BR>17.Боже,
	Ти вчив мене від юності, й до цього дня
	сповіщу твої чудесні діяння.<BR>18.Навіть
	у старості, коли посивію, Господи, не
	залишай мене, поки не розповім<BR>(про
	силу) Твоєї руки поколінню, про всесильність
	Твою всім, хто прийде.<BR>19.Милосердна
	справедливість Твоя сягає небес, Ти -
	Бог, що звершує великі<BR>діяння, хто
	подібний до Тебе?<BR>20.Ти, Хто засудив мене
	на великі біди, оживиш мене знову і
	виведеш із глибин землі.<BR>21.Ти укріпиш
	мою велич і звернешся до мене, Ти утішиш
	мене.<BR>22.І я дякую Тобі а вірність грою
	на невелі, мій Боже, співатиму Тобі славу
	на<BR>арфі, Святий Ізраїлів. <BR>23. Радітимуть
	уста мої, бо знову заспіваю Тобі хвалу,
	і душа моя, яку Ти звільнив. <BR>24.І язик
	мій розповідатиме про Твою милостиву
	справедливість щодня, бо ті,<BR>що бажали
	моєї загибелі, введені в оману і
	почуваються викритими.
</p>

</HTML>