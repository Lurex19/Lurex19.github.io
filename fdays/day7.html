<body>

	<h2 id="C39_7">7-й день Псалом 39</h2>
	<p>1.Тому,
		хто дарує силу руці Провидіння. Псалом
		Давида.<BR>2.Я сказав собі: збережу дороги
		мої і не согрішу язиком, поставлю
		перегороду<BR>вустам, але лиходій може
		повстати проти мене.<BR>3. Замовк я зовсім
		і вирішив, що краще мовчати, та збільшився
		мій біль.<BR>4.Запалало серце в мені,
		розгорівся темний вогонь, і я промовив
		своїм язиком.<BR>5.Поможи мені, Господи,
		збагнути мою мету і межу моїх днів, хочу
		знати,<BR>скільки я проживу.<BR>6.Ти відміряв
		мені п'ядями життя, і коротке життя моє
		ніщо перед Тобою -<BR>невже настільки
		піднесена людина є нічим? Села.<BR>7.За 
		образом Його має поводитися людина , і
		марне їхнє хвилювання ,<BR>назбирують
		багатства і не знають, кому дістануться.<BR>8.А
		тепер чого чекаю, мій Господи? Ти надія
		моя.<BR>9.Спаси мене від усіх гріхів, щоб
		не став я посміховиськом для безумців.<BR>10.Хай
		навіть тоді промовчу, не розтулю знову
		уст моїх, бо ти це зробив.<BR>11.Зніми з
		мене цю кару, гину я від удару Твоєї
		руки.<BR>12.За порушення Ти дорікав людині,
		віддаючи юрбі те, що дороге для неї -<BR>є
		в кожному марнота. Села.<BR>13.Почуй молитву
		мою, Госпди, і прислухайся до волання,
		не мовчи у відповідь<BR>на сльози мої, бо
		я пришелець у Тебе і сталий житель, як
		мої праотці.<BR>14.Не дивись на мене, щоб
		я зміцнів, перш ніж піду, і не буде більше
		мене .
	</p>
	<h2 id="C40">Псалом 40</h2>
	<p>1.Тому, хто дарує
		перемогу. Псалом Давида.<BR>2.Чекав я
		Господа в минулому і прагнув до Нього,
		і схилився до мене, і почув<BR>мій
		крик.<BR>3.Він підняв мене з ями розпачу,
		з болота глибокого, на скелі поставив
		ногу<BR>мою, укріпив мої кроки.<BR>4. Нову
		пісню вклав мені в уста, слава нашому
		Богові, щоб побачили многі<BR>й боялися,
		навчилися покладатися на Бога.<BR>5.Блажен
		чоловік, що поклав на Бога віру свою і
		не звертався до гордіїв і
		<BR>брехунів.<BR>6.Величні і численні діла
		ти вчинив, Господи, мій Боже, чудеса і
		думки - для нас. <BR>Ніщо з ними не
		зрівняється, коли помислю про них чи
		спробую висловити, надто<BR>великі вони,
		щоб словами сказати.<BR>7. Не хочеш ні
		борошна на приношення, ні м'ясних жертв,
		Ти пронизав мої вуха, <BR>не хотів ні
		всеспалень, ні жертв за гріх.<BR>8.І тоді
		я сказав: ось прийшов я сюди, це написано
		про мене в сувої книги.<BR>9.Бажання моє
		- сповнити волю Твою, мій Боже, й увібрав
		я вчення Твоє в<BR>моє нутро.<BR>10.Я
		проголушував праведність у зборах
		великих і в майбутньому не стулю
		уст,<BR>Господи, Ти це знаєш.<BR>11.Я не
		приховав Твоєї справедливості у своєму
		серці, про віру Твою і спасення <BR>Твоє я
		сказав, від великої громади не втаїв
		Твоєї милості й істини Твоєї.<BR>12.Боже,
		не позбавляй мене милосердя, добро Твоє
		й істина нехай завжди мене<BR>бережуть.<BR>13.Бо
		спіткали мене незліченні біди, і гріхи
		мої побороли мене, тож не міг<BR>більше
		бачити, і примножилися вони більше, ніж
		волосся на моїй голові, і серце <BR>моє
		мене підвело.<BR>14.І Благоволи, Боже, і
		спаси мене! Боже, поспіши мені на
		поміч!<BR>15.Посоромляться і будуть викрити
		всі, що домогалися моєї душі, <BR>відсахнуться
		і будуть посоромлені всі, що замірялися
		на серце моє.<BR>16.І нехай будуть відкинуті
		до меж ганьби ті, що взивали до мене:
		брате, брате!<BR>17.Нехай розквітнуть ті,
		що шукають Тебе і радіють Тобі, й говорять
		<BR>постійно ті, що люблять перемогу,
		тільки якщо Ти дав її: Господи великий.<BR>18.А
		я вбогий і беззахісний: Господь подумає
		про мене, Ти Спаситель мій, Боже не
		<BR>зволікай.
	</p>
	<h2 id="C41"> Псалом 41</h2>
	<p>1.Тому,
		хто дарує перемогу. Псалом Давида.<BR>2.Поступ
		даний тому, хто дарує розуміння
		приниженому, бо спасе його Бог<BR> у день
		нещастя.<BR>3.Збереже Бог його і підтримає
		життя, буде щасливим ще на землі, не
		віддасть<BR>його ворогам непризволяще.<BR>4.Дасть
		йому зміцніти на постелі болю, і
		преобразишся ти, лежачи в час
		недуги.<BR>5.Сказав я: Боже, пожалій мене,
		зціли мою душу, бо згрішив пред
		Тобою.<BR>6.Скажуть вороги мої: так йому
		й треба, коли помре і зникне його ім'я.<BR>7.І
		якщо хтось заходить до мене, тільки
		бреше, назбирує в серці лихе про<BR>мене,
		а коли виходить — розказує.<BR>8.Ненависники
		шепочуться про мене, сідають неподалік
		і снують замисли.<BR>9.Він невиліковно
		хворий, знепав і більше не встане.<BR>10.Навіть
		мирний чоловік, на якого покладався,
		той, що їсть мій хліб,<BR>піднімає на мене
		свою п'яту.<BR>11.А ти, Господи, пожалій
		мене, віднови мене і відплати їм.<BR>12.Так
		дізнаюся, що ти бажаєш мене. Що враги не
		завдадуть мені зла.<BR>13.Гадаю, Ти
		підтримував мене лиш за мою моральну
		чистоту і назавжди<BR>дав мені місце
		перед Собою. <BR>14.Благословен Господь,
		Бог Ізраїля, від днів минулих до часів
		грядущих.<BR>Амінь і амінь.</p>
	<h1> Книга 2</h1>
	<h2 id="C42_7">7-й день Псалом 42</h2>
	<p>1.Тому, хто дарує перемогу. Настанова від синів
		Корахових<BR>2.Як
		спрагла лань до потоків води лине, так
		Тебе, Господи, прагне душа.<BR>3.Прагнула
		душа Господа Бога живого - коли прийду
		й побачу лик Бога?<BR>4.Удень
		і вночі сльози мені були хлібом,
		коли говорили мені: де твій Господь?<BR>5.Згадую,
		і душа виливається, як я, прориваючи всі
		препони, з гучною радістю<BR>і подяками
		поволі вів до дому Бога юрби тих, що
		зібралися на свято.<BR>6.Чому поникла ти,
		душе моя, і наповнена за мене страхом?
		Надійся на Бога,<BR>прославлю Його — і
		прийде від Нього спасіння.<BR>7. Боже мій,
		поникла душа, згадуючи про Тебе з країни
		Йордану, де високо <BR>здіймаються верхи
		Хермона від низьких гор.<BR>8.Безодня
		безодню кличе підпорядкуватися
		Твоїй волі, хвилі і вали наді мною
		проходять.<BR>9.Удень милість Свою заповідає
		Бог, а вночі зі мною пісня моя, молитва
		Богові життя мого.<BR>10.Кажу Богові,
		твердині моїй: навіщо Ти мене забув,
		навіщо мені страждати<BR>від ворожих
		утисків?<BR>11.Вражаючи до самої кості,
		ганьблять мене гнобителі, кажучи: де ж
		твій Бог?<BR>12.Чому ти поникла, моя душа,
		чого налякалася? Уповай на Бога, помолюся
		до Нього про спасіння, адже Він - мій
		Бог!</p>
	<h2 id="C43">Псалом 43</h2>
	<p> 1.Розсуди мене, Боже,
		розв'яжи мої суперечки з недобрим народом
		і спаси від<BR>ошуканця і насильника.<BR>2.Бо
		Ти, мій Боже, джерело сили моєї, навіщо
		Ти залишив мене, навіщо мені страждати
		від утисків ворога?<BR>3.Пошли світло Твоє
		й істину Твою, і втішать мене, приведуть
		до Твоєї<BR>святої гори і
		Святилища Твого.<BR>4.І прийду до жертовника
		Бога, до Бога радості моєї, і прославлю
		на арфі<BR>як Бога, мого Бога.<BR>5.Чому ти
		поникла, моє душе, чого налякалася!
		Надійся на Бога, помолюся до<BR>Нього про
		спасення, бо він -мій Бог!<BR>
	</p>
</body>