<HTML>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
<h2 id="C55"> 10 день Псалом 55</h2>
<p>1.Тому, хто дарує
перемогу силою музики. Настанова
Давида.<BR>2.Прислухайся, Боже, до молитви
моєї і не ховайся від моїх звернень.<BR>3.Вслухайся
і дай мені відповідь , бо схиляюся я в
роздумах, і хвилювання моє<BR>росте.<BR>4.Через
несамовитість ворога і беззаконного
гніту мушу зловживати силою,<BR>гнів свій
вони проявляють відкрито і в душі
ненавидять жорстоко. <BR>5.Серце
тріпоче у мені, жах смерті спускається
неа мене.<BR>6.Страх і трепет долають мене,
і охоплює мене жах.<BR>7.І сказав я: хто
дасть мені крила, наче голубові, полетів
би і знайшав місце<BR>спокою.<BR>8. Ось я
блукатиму, поселюся в пустелі.
Села.<BR>9.Поспішив би врятуватися від
вихору й бурі.<BR>10.Підкори, Господи, і
розділи їхню мову, бо бачив я в місті
лишень грабунок і чвари.<BR>11.Удень і
вночі йдуть по мурах,гріх і  руйнування
посеред них.<BR>12.Змови в ньому, злоба й
обман не відходять від відкритих місць
.<BR>13.Не  один ворог насміхається надо
мною, а то розбив би його, і не мій звичний
супротивник зміцнів,інакше сховавсь
би від нього.<BR>14.Але це  був ти, смертний,
рівний мені, мій провідник і близький
друг.<BR>15.Удвох ми берегли таємницю
солодку, йшли удвох до дому Бога, коли
ззовні був хаос.<BR>16.Винесе Він вирок
смертний, стягуючи їхній борг, і  зійдуть
у могилу живими, бо несли в собі зло у
тимчасових оселях своїх.<BR>17.Призову
Бога, і Господь мене спасе.<BR>18.Уранці,
ввечері й за дня, коли молюся і коли
немає мені  спокою Він вислухав<BR>мій
голос.<BR>19.Навіть у спокійний час тільки
Він спасав мою душу від внутрішньої
боротьби, хоча многі були на моєму
боці.<BR></SPAN><SPAN LANG="uk-UA">20.Бог
віислухає і відповість їм, як у колишні
дні. Він може сидіти на престолі й ніхто
не повірить у зміну і не буде боятися
Бога.<BR>21.Простягнув він руки, пропонуючи
мир, і не порушив свій союз.<BR>22.М'якшими
від оливи були слова його вуст, але війну
розпочав у своєму серці.<BR>М'якшими від
оливи були його слова, але вони оголені
мечі.<BR>23.Те, що було покладено на тебе,
переклади на Бога. Потурбується Він про
тебе<BR>і не дасть упасти праведникам.<BR>24.А
ти, Боже, кинеш їх у джерело руйнування,
і не проживуть ті, що проливають<BR>кров,
і ошуканці навіть половини своїх днів,
а я на Тебе покладаюся.</p>
<h2 id="C56"> Псалом 56. </h2>
<p>1.Тому, хто дарує
перемогу: про голуба, що віддалився й
мовчить, - на згадку<BR>про те, як филистимляни
забрали його в Гат.<BR>2. Поможи мені,
Господи, бо ниций переслідує мене, щодня,
як на війні, він мене утискає.<BR>3.Вичікують
вороги мої щодня, щоб схопити, бо многі
згори воюють проти мене.<BR>4.Того дня,
коли маю боятися, на Тебе покладаюся.<BR>5.Суд
Божий переслідує мене, а я прославляю
слово Його, покладаюся на Бога і не
боюся- що мені зробить смертна
плоть?<BR>6.Щодня змушують мене говорити
в смутку, всі їхні думки про мене
лихі.<BR>7.Збираються разом і залягають,
чигаючи, видивляються мої сліди і
<BR>сподіваються спіймати мою душу.<BR>8.Хіба
призначене їм спасіння за те, як
застосовують свою силу? В гніві поскидай
народи, Господи.<BR>9.Ти блукання мої
раніше обчислив, збережи і сльози мої
в посудині, хіба їх не треба рахувати?<BR>10.Тоді
повернуться вороги мої того дня, коли
прикличу, бо знаю - зі мною Бог.<BR>11.Тому,
коли Божий суд переслідує мене, прославляю
Слово, вражений Його <BR>любов'ю, прославляю
Його Слово.<BR>12.На Бога я покладаюсь і
не  - що зробить мені людина?<BR>13.На
мені, Боже, обітниці для Тебе, дякуватиму
Тобі.<BR>14.Бо спас Ти душу мою від смерті,
ноги мої від спотикання, щоб ішов я перед
Богом у світлі життя.</p>
<h2 id="C57">  Псалом 57.</h2>
<p>  1.Тому, хто дарує
перемогу: не знищ. Від Давида. На спомин
про те, як ховався від Шауля в
печері.<BR>2.Помилуй, помилуй, Боже, бо на
Тебе уповає моя душа, заховаюся в тіні
Твоїх крил, поки не настане край їхнім
задумам.<BR>3.Прикличу Бога Всевишнього,
що вирішує мою долю.
4.Він пошле з Небес і
спасе мене від того, хто переслідує мене
і Його хулить - Бог пошле Свою вірність
і милість.<BR>5.Тихо лежу посеред левів
поруч із тими, що гніву повні, синами
людей, чиї ікла, як стріли і списи, а
язик, мов нагострений меч.<BR>6.Високо Ти
над небесами, але слава Твоя по всій
землі.<BR>7.Сіть розкинули для моїх ніг,
риють яму переді мною, але самі в неї
впадуть. Села.<BR>8.Тверде серце моє,
Господи, тверде серце моє, співатиму й
гратиму Тобі.<BR>
9.Прокинься, моя честе,
прокиньтесь, арфо і ліра, розбужу я
світанок.<BR>10.Я визнаю Тебе серед народів,
Господи мій, співатиму Тобі хвали серед
племен.<BR>11.Бо велика аж до небес Твоя
доброта, вірність Твоя до хмар.<BR>12.Високо
Ти над небесами, але слова Твоя по всій
землі.</p>
<h2 id="C58">Псалом 58.</h2>
<p>1.Тому, хто дарує
перемогу: не знищ. На спомин - від
Давида.<BR>2.Коли облишите праведно мовчати
і заговорите, коли почнете <BR>справедливо
судити синів людських?<BR>3.Навіть у серці
чините жорстокість, зважуєте своїми
руками <BR>несправедливість у краї.<BR>
4.І якщо нечестивих усунено ( від добра)
 від материнської
утроби, і від <BR>народження брешуть
брехуни.<BR>5.Якщо лють у них, як у змії,
як у кобри глухої, що затуляє вуха
свої,<BR>6. Щоб не чути голосу чаклунів,
що вміють заклинати,<BR>7.Тоді будеш
замість Бога. Потрощи їм зуби в роті,
притупити лев'ячі<BR>зуби - діло Господа
милосердного.<BR>8.Нікчемні розтечуться,
як вода, і розсіються; навіть якщо (один)
спрямує <BR>стріли свої, то розсиплються.<BR>9.Як
равлик розчиняється і повзе геть, як
мертвонароджений кріт, - не побачать
вони сонця.<BR>10.Перш ніж тернина випустить
колючки, наче живі, немов у гніві звіє
їх вихор.<BR>11.Радітиме праведний,
передбачаючи відплату, берегтиме в
більшій <BR>чистоті свої кроки,  коли
руйнуватиметься нечестивий.<BR>12.І скажуть
люди: є нагорода праведним, ще є ті, хто
виконує волю Бога,<BR> як судді на землі.
</p>
<h2 id="C59">Псалом 59.</h2>
<p>1.Тому, хто дарує перемогу:
не руйнуй. На спомин - від Давида, коли
Шауль<BR>послав обшукати дім, щоб його
вбити.<BR>2.Спаси мене, Боже, від моїх
ворогів, підними над тими, що повстають
проти мене.<BR>3.Вирятуй мене від напасників,
спаси від кровопивць.<BR>4.Бо вони залягли,
чигаючи на мою душу, збираються проти
мене, і не через<BR>мої злодіяння чи гріхи,
о милосердний Господи!<BR>5.Не через
переступи мої тікають вони й готуються,
пробудися заради мене<BR>й узри.<BR>6. Ти
Господи, Боже духів, Боже Ізраїля,
пробудися, щоб нагадати всім народам,
не будь прихильним до
всіх безчесних людей насилля.<BR>7.Повернуться
ввечері й витимуть як пси, кружляючи
містом.<BR>8.Он, вибльовують усе ротом,
гострі мечі у них на губах, і хто це
чує?<BR>9.Але Ти залишаешся  Богом, посмієшся
над ними, висмієш усі народи.<BR>10.Поки
сила його, чекатиму, повернуся до Тебе,
Боже, моя кріпосте.<BR>11.Бо Він, Бог,
милостивий до мене, випередить мене і
дасть побачити про<BR>тих, що підстерігають
мене, те, чого чекаю.<BR>12.Не вбивай їх,
щоб не забув їх мій народ, струсни їх
Своєю потугою і скинь<BR>з їхніх висот,
Ти - наш щит, мій Господи.<BR>13.Слово їхнього
рота - грішне викристання їхніх уст, тож
нехай попадуться на гордості своїй і
розкажуть про свою упередженість і
брехню.<BR>14.Нехай у гніві щезнуть, нехай
щезнуть, щоб не було їх, і дізнаються
люди на кінцях землі, що Бог - правитель
Яакова. Села.<BR>15.І повернуться ввечері,
витимуть як собаки, кружачи
містом.<BR>16.Нишпорять голодні, збираючись,
і, якщо не наситяться, виють там, де
ночують.<BR>17.А я оспівуватиму Твою
всепереможну міць і радітиму з Твоєї
милості зранку, боТи був для мене кріпостю
і пристановищем того дня, коли було мені
сутужно.<BR>18.Коли я ввійду в силу, співатиму
Тобі хвалу, бо Бог - моя кріпость, Бог
<BR>милосердний до мене.</p>

</HTML>